Lillo Marco Angelo
Matricola: 717683

INTRODUZIONE ALLA MACCHINA:
La macchina di turing a 4 nastri effettua il seguente calcolo:

|A−B|+|A−C|=D con A,B,C e D quattro numeri naturali in notazione binaria.

La stringa di input viene scritta sul primo nastro nel seguente modo:
M(A,B,C,D)=

Come output avremo:
M(A,B,C,D)=risultato

Dove 'risultato' può essere:
- 1 se |A-B|+|A-C|=D;
- 2 altrimenti.

COMPORTAMENTO DELLA MACCHINA:
La macchina lavora nel seguente modo:

Vengono copiati i numeri A e B sui nastri 2 e 3 rispettivamente. Successivamente vengono effettuate le seguenti operazioni:
- se A è minore di B, vengono scambiati(cioè il contenuto del secondo nastro viene scambiato con quello del terzo, e viceversa);
- altrimenti la macchina è pronta ad effettuare la sottrazione tra A e B;
- viene calcolata la sottrazione |A-B| .Il risultato viene salvato sul nastro 4, e nel frattempo vengono puliti i nastri 2 e 3 , in maniera tale da effettuare in seguito |A-C|;
Dopo aver terminato il calcolo di |A-B| vengono copiati A e C sui nastri 2 e 3 rispettivamente e successivamente:
- se A è minore di C, vengono scambiati(cioè il contenuto del secondo nastro viene scambiato con quello del terzo, e viceversa);
- viene calcolata la sottrazione |A-C|. Il risultato viene salvato nel nastro 3;
Dopo aver terminato il calcolo di |A-C| vengono sommati i due risultati ottenuti ,cioè |A-B|+|A-C|, e viene effettuato il confronto con D:
- viene sommato il contenuto del nastro 3 con il contenuto del nastro 4, e il risultato
viene salvato sul nastro 4;
- se il contenuto del nastro 4 inizia con degli '0', vengono cancellati finchè non trova un '1';

	Esempio: Input: M(101,110,100,10)=
		Dopo aver effettuato |A-B|+|A-C| avremo sul 4 nastro '010'
- viene confrontato il risultato ottenuto con il numero D.
Il modulo viene eseguito come segue: viene ripetuto il confronto dei caratteri più a sinistra dei due numeri. Se il primo numero è più grande in lunghezza del secondo, sappiamo già che è maggiore, quindi la macchina si prepara ad effettuare la sottrazione; se il secondo numero è più grande in lunghezza del primo sappiamo già che è minore, quindi si procede con lo scambio; se i due numeri hanno la stessa lunghezza, si procede con il confronto carattere per carattere. 

DESCRIZIONE STATO PER STATO:
- lo stato iniziale q0 e lo stato q1 ricopiano A e B sui nastri 2 e 3 rispettivamente, per poi posizionarsi sui primi caratteri più a sinistra;
- lo stato q3 scorre tutti i caratteri dei nastri 2 e 3 a destra e si possono verificare 3 casi:
	1)A è più grande in lunghezza di B (cioè sul nastro 2 viene letto un carattere, mentre sul nastro 3 viene letto un blank). A questo punto si passa allo stato q8 che si posizionerà sui caratteri più a destra di A e B e calcolerà la sottrazione binaria
	
	2)B è più grande in lunghezza di A (cioè sul nastro 3 viene letto un carattere, mentre sul nastro 2 viene letto un blank). A questo punto si passa allo stato q7 che si posizionerà  sui caratteri più a sinistra di A e B ed effettuerà lo scambio. Successivamente si passa allo stato q8 che calcolerà la sottrazione binaria B-A.
	
	3)A e B hanno la stessa lunghezza, quindi bisogna confrontare i due numeri carattere per carattere. Dallo stato q6 inizia il ciclo del confronto: se sul secondo nastro legge '0' e sul terzo legge '1', significa che B è più grande di A; perciò si passa allo stato q7 che effettuerà lo scambio. Se sul secondo nastro legge '1' e sul terzo legge '0' (oppure finisce il contenuto dei nastri 2 e 3) sappiamo che A è più grande di B, quindi si passa allo stato q8 che calcolerà la sottrazione binaria A-B

Il risultato della sottrazione binaria |A-B| viene salvato sul nastro 4;

- lo stato q11 indica lo stato del riporto. Il riporto termina quando sui nastri 2 e 3 vengono letti '1' e '0' rispettivamente, oppure '1' e blank. Durante la sottrazione, inoltre, vengono puliti i nastri 2 e 3, in maniera tale da utilizzarli successivamente per il calcolo |A-C|;

- lo stato q14 copia A sul secondo nastro, mentre lo stato q17 copia C sul nastro 3

-lo stato q21 effettua la sottrazione binaria |A-C| rispettando le stesse regole precedenti.

-lo stato q29 effettua la somma binaria tra il contenuto del nastro 3 con quello del nastro 4(cioè |A-B|+|A-C|)
-lo stato q32 effettua il confronto del nastro 4 con D e scrive sul nastro 1 ,dopo il carattere '=', 1 se il confronto va a buon fine, 2 altrimenti.


COMPLESSITA':
La macchina impiega n/2 passi per ricopiare ogni volta il contenuto di ogni numero su un nastro.
Impiega n passi per effettuare la sottrazione, n passi per effettuare la somma ed n passi per effettuare il modulo.
Sommando le complessità di ogni operazione otteniamo che la complessità della macchina è o(5n+1). Sommiamo 1 perchè impiega in passo per scrivere il risultato dopo l'uguale. Cancelliamo le costanti quindi la complessità è o(n).









